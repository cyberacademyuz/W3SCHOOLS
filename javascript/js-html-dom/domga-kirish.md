# DOMga kirish

DOM yordamida JavaScript HTML hujjatining barcha elementlariga murojaat qilishi va ularni o'zgartirishi mumkin.

## HTML DOM (Document Object Model)

Veb-sahifa yuklanganda, brauzer sahifaning **D**ocument **O**bject **M**odelini yaratadi**.**

DOM modeli obyektlar shajarasi sifatida tuzilgan:

#### DOMning obyektlar shajarasi

<figure><img src="https://www.w3schools.com/js/pic_htmltree.gif" alt=""><figcaption></figcaption></figure>

Obyekt modeli yordamida JavaScript dinamik HTML yaratish uchun zarur bo'lgan barcha huquqga ega bo'ladi:

* JavaScript sahifadagi barcha HTML elementlarini o'zgartirishi mumkin
* JavaScript sahifadagi barcha HTML atributlarini o'zgartirishi mumkin
* JavaScript sahifadagi barcha CSS stillarini o'zgartirishi mumkin
* JavaScript koddagi HTML elementlarni va atributlarni olib tashlashi mumkin
* JavaScript yangi HTML elementlarni va atributlarni qo'shishi mumkin
* JavaScript sahifadagi barcha HTML hodisalariga munosabat bildira oladi
* JavaScript sahifada yangi HTML hodisalarini yaratishi mumkin

### Nimalarni o'rganasiz

Ushbu qo'llanmaning keyingi bo'limlarida quyidagilarni bilib olasiz:

* HTML elementlarining kontentini qanday o'zgartirish mumkin
* HTML elementlarining stillarini (CSS) qanday o'zgartirish mumkin
* HTML DOM hodisalariga qanday munosabatda bo'lish kerak
* HTML elementlarini qanday qo'shish va o'chirish

### DOM nima ?

DOM W3C (World Wide Web Consortium) standartidir.

DOM hujjatlarga murojaat qilish standartini belgilaydi:

_"W3C Document Object Model (DOM) - bu dasturlar va skriptlarga hujjatning tarkibi, tuzilishi va stillariga dinamik tarzda murojaat qilish va yangilash imkonini beruvchi platforma va til uchun neytral interfeys."_

W3C DOM standarti 3 xil qismga bo'lingan:

* **Core DOM** - barcha hujjat turlari uchun standart model
* **XML DOM** - XML ​​hujjatlari uchun standart model
* **HTML DOM** - HTML hujjatlari uchun standart model

### HTML DOM nima ?

HTML DOM - bu HTML uchun standart **obyekt** modeli va **dasturlash interfeysi .** U:

* HTML elementlari obyektlar sifatida olishga
* Barcha HTML elementlarining xususiyatlariga murojaat qilishga
* Barcha HTML elementlariga murojaat qiladigan metodlarga&#x20;
* Barcha HTML elementlari uchun **hodisalar**ni boshqarishga yordam beradi.

Boshqacha qilib aytganda: DOM HTML elementlarini olish, o'zgartirish, qo'shish yoki o'chirish uchun standart hisoblanadi
